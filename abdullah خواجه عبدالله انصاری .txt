
_________________________________________________________________________

 خواجه عبدالله انصاری - مناجات نامه

 مناجات شمارهٔ ۱

یارب دل پاک و جان آگاهم ده / آه شب و گریه سحرگاهم ده
در راه خود اول ز خودم بیخود کن / بیخود چو شدم ز خود بخود راهم ده


 مناجات شمارهٔ ۹

آن کس که تو را شناخت جان را چه کند / فرزند و عیال و خانمان را چه کند
دیوانه کنی هر دو جهانش بخشی / دیوانهٔ تو هر دو جهان را چه کند


 مناجات شمارهٔ ۳۱

مست تو ام از جُرعه و جام آزادم / مُرغ توام از دانه و دام آزادم
مقصود من از کعبه و بتخانه تویی تو / ورنه من ازین هر دو مقام آزادم


 مناجات شمارهٔ ۳۷

یارب ز رهٔ راست نشانی خواهم / باز بادهٔ آب و خاک جانی خواهم
از نعمت خود چو بهره مندم کردی / در شکر گزاریت زبانی خواهم


 مناجات شمارهٔ ۴۱

هر روز من از روز پسین یاد کنم / بر درد گنه هزار فریاد کنم
از ترس گناه خود شوم غمگین باز / از رحمت او خاطر خود شاد کنم


 مناجات شمارهٔ ۴۹

ما را سر و سودای کس دیگر نیست / در عشق تو پروای کس دیگر نیست
جز تو دگری جای نگیرد در دل / دل جای تو شد جای کس دیگر نیست


 مناجات شمارهٔ ۵۶

روز محشر عاشقان را با قیامت کار نیست / کار عاشق جز تماشای و صال یار نیست
از سر کویش اگر سوی بهشتم می برند / پای ننهم که در آنجا وعدهٔ دیدار نیست


 مناجات شمارهٔ ۷۳

یا رب تو مرا انابتی روزی کن / شایستهٔ خویش طاعتی روزی کن
زان پیش که فارغ شوم از کار جهان / اندر دو جهان فراغتی روزی کن


 مناجات شمارهٔ ۷۷

یارب ز کرم بحال من رحمت کن / بر این دل ناتوان من رحمت کن
در سینهٔ دردمند من راحت نه / بر دیدهٔ اشکبار من رحمت کن


 مناجات شمارهٔ ۸۲

یارب ز شراب عشق سرمستم کن / وز عشق خودت نیست کن و هستم کن
از هر چه به جز عشق تهی دستم کن / یکباره به بند عشق پا بستم کن


 مناجات شمارهٔ ۸۵

نی از تو حیات جاودان می خواهم / نی عیش و تنعم جهان می خواهم
نی کام دل و راحت جان می خواهم / هر چیز رضای تُست آن می خواهم


 مناجات شمارهٔ ۸۸

گر درد دهد بما و گر راحت دوست / ا ز دوست هر آنچیز که آید نیکوست
ما را نبود نظر بخوبی و بدی / مقصود رضای او خشنودی اوست


 مناجات شمارهٔ ۹۲

پیوسته دلم دم ار رضای تو زند / جان در تن من نفس برای تو زند
گر بر سر خاک من گیاهی روید / از هر بر گی بوی وفای تو زند


 مناجات شمارهٔ ۹۵

بادا کَرَم تو بر همه پاینده / احسان تو سوی بندگان آینده
بر بندهٔ خود گناه را سخت مگیر / ای داور بخشندهٔ بخشاینده


 مناجات شمارهٔ ۹۹

ما را سرو سودای کس دیگر نیست / از عشق تو پروای کس دیگر نیست
جُز تو دگری جای نگیرد در دل / دل جای تو شد جای کس دیگر نیست


 مناجات شمارهٔ ۱۰۰

ای واقف اسرار ضمییر همه کس / در حالت عجز دستگیر همه کس
از هر گُنهم توبه ده و عذر پذیر / ای توبه ده و عذر پذیر همه کس


 مناجات شمارهٔ ۱۰۷

در بارگهت سگان ره را بار است / سگ را بار است و سنگ را دیدار است
چون سگ صفت سنگدل از رحمت تو / نومید نیم که سنگ و سگ را بار است


 مناجات شمارهٔ ۱۱۶

منم بندهٔ عاصیم رضای تو کجاست / تاریک دلم نور و ضیای تو کُجاست
ما را تو بهشت اگر بطاعت بخشی / آن بیع بود لُطف و عطای تو کجاست


 مناجات شمارهٔ ۱۲۳

دل درد تو را بجحان مداوا نکند / در عشق تو جان ز غم محابا نکند
ما راز غمت بکس نگوییم اگر / بوی جگر سوخته رسوا نکند


 مناجات شمارهٔ ۱۳۰

تا در رهٔ عشق ا و مجرد نشوی / هرگز زخود خویش بیخود نشوی
دنیا همه بند تو است بر درگهٔ او / در بند قبول باش تا رد نشوی


 مناجات شمارهٔ ۱۳۶

تا جان دارم غم تو را غمخوارم / بی جان غم عشق تو به کس نسپارم


 مناجات شمارهٔ ۱۳۷

یارب ز شراب عشق سر مستم کن / در عشق خودت نیست کن وهستم کن
از هرچه ز عشق خود تهی دستم کن / یکباره به بند عشق پا بستم کن


 مناجات شمارهٔ ۱۳۸

ای دوست بجملگی تو را گشتم من / حقا که دراین سخن نه ذوق است و نه فن
گر تو ز خودی خود برون جستی پاک / شاید صنما بجای تو هستم من


 مناجات شمارهٔ ۱۴۲

تا دلم فتنه بر جمال تو شد / بندهٔ حُسن دوالجلال توشد


 مناجات شمارهٔ ۱۴۹

با صنع تو هر مورچه رازی دارد / با شوق تو هر سوخته سازی دارد
ای خالق ذوالجلال نومید مکن / آنرا که بدر گََهَت نیازی دارد


 مناجات شمارهٔ ۱۶۲

دل کیست که گوهری فشاند بی تو / یا تن که بود که ملک راند بی تو
واله که خود راه ندارد بی تو / جا ن زهره ندارد که بماند بی تو


 مناجات شمارهٔ ۱۶۴

کی باشد کین قفس بپروازم / در باغ الهی آشیان سازم


 مناجات شمارهٔ ۱۶۵

گر شوند این خلق عالم سر بسر خصمان من / من روا دارم نگارا چون تو باشی آن من


 مناجات شمارهٔ ۱۷۰

هر درد که زین دلم قدم بر گیرد / دردی دگرش بجای در بر گیرد
زان با ما در صحبت ا ز سر گیرد / کآتش چو رسد به سوخته اندر گیرد


 مناجات شمارهٔ ۱۷۱

گر روز وصال باز بینم روزی / با او گله های روز هجران نکنم


 مناجات شمارهٔ ۱۷۲

محنت همه در نهاد آب و گل ماست / پیش از دل و گل چه بود آن حاصل ماست


 مناجات شمارهٔ ۱۷۷

در عشق تو من کیم که در منزل من / از وصل رُخت گلی دمد بر گل من
این بس نبود ز عشق تو حاصل من / کاراستهٔ وصل تو باشد دل من


 مناجات شمارهٔ ۱۸۰

مرا تا باشد این درد نهانی / تو را جویم که درمانم تو دانی


 مناجات شمارهٔ ۱۹۴

پُر آب دو دیده و پُرآتش جگرم / پُر باد دو دستم و پُر از خاک سَرم
چه کند عرش که او غاشیهٔ من بکشد / چون به دل غاشیهٔ حکم و قضای تو کشم
بوی جان آیدم از لب چو حدیث تو کنم / شاخ عز رویدم از دل چو بلای تو کشم


 مناجات شمارهٔ ۱۹۸

یار از غم من خبر ندارد گویی / یا خواب به من گُذر ندارد گویی
تاریک تر است هر زمانی شب من / یارب شب من سحر ندارد گویی


 مناجات شمارهٔ ۲۰۰

از بسکه دو دیده در خیالت دارم / در هرچه نگه کنم تویی پندارم


 مناجات شمارهٔ ۲۰۲

غم کی خورد آنکه شاد و ما نیش تویی / یا کی مُرد او که زندگانیش تویی
در نیسیه آن جهان کجا دل بندد / آن کس که بنقد این جهانیش تویی


 مناجات شمارهٔ ۲۰۳

ای عاشق دل سوخته اندوه مدار / روزی به مُراد عاشقان گردد کار


 مناجات شمارهٔ ۲۰۴

نام تو شنید بنده دل داد بتو / چون دید رُخ تو دل داد بتو


 مناجات شمارهٔ ۲۰۵

روضهٔ روح من رضای تو باد / قبله گاهم در سرای تو باد
سُرمهٔ دیدهٔ جهان بینم / تا بود گرد خاک پای تو باد
گر همه رای تو فنای من است / کار من بر مُراد رای تو باد
شد دلم ذرّه وار در هوست / دلم این ذرّ در هوای تو باد


 مناجات شمارهٔ ۲۰۶

تو لاله سُرخ لولو مکنونی / من مجنونم تو لیلی مجنونی
تو مشتریان با بضاعت داری / با مشتریان بی بضاعت چونی


 مناجات شمارهٔ ۲۰۷

من گریه به خنده در همی پیوندم / پنهان گریم به آشکارا خندم
ای دوست گمان مبر که من خرسندم / آگاه نه ای که چون نیازمندم


 مناجات شمارهٔ ۲۰۹

روزی که سر از پرده برون خواهی کرد / دانم که زمانه را زبون خواهی کرد
گر زیب و جمال از این فزون خواهی کرد / یارب چه جگر هاست که خون خواهی کرد
بنمای رهی که ره نماینده تویی / بگشای دری که در گشاینده تویی
زنگار غمان گرفت دور دل دل من / بزدای که زنگ دل زداینده تویی


 مناجات شمارهٔ ۲۱۰

ای مونس دیده با ضمیرم یاری / اندر دل من نشستهٔ بیداری
گر با دگری قرار گیرد دل من / از جان خودش مباد برخورداری


 مناجات شمارهٔ ۲۱۲

من که باشم که به تن رخت وفای تو کنم / دیده حمال کنم بار جفای تو کشم
گر تو بر من به تن و جان و دلی حکم کنی / هر سه را رقصکنان پیش هوای تو کشم


 مناجات شمارهٔ ۲۱۴

سر سروران بستهٔ دام تو / دل دلبران دفتر نام تو
بیک دم دو صد جان آزاد را / کند بنده یک دانه از دام تو
بسا عقل آسوده دل را که کرد / سراسیمه یک قطره از جام تو


 مناجات شمارهٔ ۲۱۵

ار دستت ز آتش بود / ما را گل مفرش بود
هر چه از تو آی خوش بود / خواهی شفا خواهم الم


 مناجات شمارهٔ ۲۱۸

ای خداوندان مال العتبار الاعتبار / ای خداوندان قال الاعتذار الاعتذار
پیش ازاین کاین جان عذرآورفروماند ز نطق / پیش از آن کین چشم عبرت بین فرو ماند زکار
توبه پیش آرید و نادم از گُنه کاری خویش / چشم گریان جان لرزان رو سوی پروردگار


 مناجات شمارهٔ ۲۲۰

روزی که مرا وصل تو در چنگ آید / از حال بهشتیان مرا ننگ آید


 مناجات شمارهٔ ۲۲۳

این جهان و آن جهان و هر چه هست / عاشقان را روی معشوق است و بس
گر نباشد قبلهٔ عالم مرا / قبلهٔ من کوی معشوقست و بس


 مناجات شمارهٔ ۲۲۵

چشمم همی بخواهد دیدارت / گوشم همی بخواهد گفتارت
همت بلند کردند این هر دو / هر چند نیستند سزاوارت


 مناجات شمارهٔ ۲۲۹

در عشق تو من کیم که در منزل من / از وصل رخت گلی دمد بر گل من


 مناجات شمارهٔ ۲۳۱

مهر تو بمهر خاتم ندهم / وصلت بدم مسیح مریم ندهم
عشقت به هزار باغ خرم ندهم / یکدم غم او بهر دو عالم ندهم


 مناجات شمارهٔ ۲۳۳

زنجیر معنبر تو دام دل ماست / عنبر ز نسیم او غلام دل ماست
در عشق تو چون خطی بنام دل ماست / گویی که همه جهان بکام دل ماست


 مناجات شمارهٔ ۲۳۴

هر که او را دلی و جانی بود / شد بمیدان عاشقی گویش
کشته گشتند عاشقان و هنوز / نشنیده است هیچکس بویش
رحلت عاشقان زهر سویی / هست از قصد دل مگر سویش


 مناجات شمارهٔ ۲۴۰

روزی که سر از پرده برون خواهی کرد / دانم که زمانه را زبون خوآهی کرد
گر زیب و جمال از این فزون خواهی کرد / یارب چه جگر هاست که خون خواهی کرد


 مناجات شمارهٔ ۲۴۳

گاهی که به طینت خود افتد نظرم / گویم که من از هر چه در عالم بترم
چون از صفت خویشتن اندر گذرم / از عرش همی بخویشتن درنگرم


 مناجات شمارهٔ ۲۴۴

پر آب دو دیده و بس آتش جگرم / بر باد دو دستم و پر از خاک سرم
چه کند عرش که او غاشیه من نکشد / چون بدل غاشیه حکم وقضای تو کشم
بوی جان آیدم از لب که حدیث تو کنم / شاخ عز رویدم از دل که بلای تو کشم


 مناجات شمارهٔ ۲۶۱

از ز دردت خستگان را بوی درمان آمده / یاد تو مر عاشقان را راحت جان آمده
صد هزاران عاشق سر گشته بینم بر امید / در بیابان غمت الله گویان آمده
سینه ها بینم ز سوز هجر تو بریان شده / دیده ها بینم ز درد عشق گریان آمده
پیر انصار از شراب شوق خورده جرعهٔ / همچو مجنون گرد عالم مست حیران آمده
